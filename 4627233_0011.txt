5

Sophistis suffecit aliorum opiniones refellere, quare eo usque recepta adeo reddi·
derunt dubia ut nihil amplius scepticismum eorum effugere posse videretur; Socrati
autem summa modo positiva satis erat, quippe ex imperspicuo et incerto cogitationis
notionem deducere voluit. * Plato autem, quam necessarium esset, ut gravissima
problemata philosophiae solverentur, intelligens omne suum ingenium in eo consumsit
, ut in dialectice nova quadam disciplina notiones principales et principia omnis philo-
sophiae constitueret, tum autem ad methodica'm organicamque progressus est scien·
tiam. Ut. Plato omnino in philosophia a Socrate profectus est, ita in disciplina
quoque ethica, cujus de mutatione paene idem quod de mutatione totius philosophiae
dicendum est. Ad posteriorem systematis ethici explicationem nostri philosophi
anthropologia, metaphysice, 'imo etiam physice multum valebant. Phaenomena enim
naturalia ita ei videntur composita, ut bono inserviant, atque subsidia ei sunt, quibus
numen ad , summum bonum efficiendum utitur; hominum actiones velut continuata
universi institutio apparent, ea enim mundi pars, quae genera mortalia complectitur,
hominibus est tradita qui eam excolant. Idealismum illum eminentem, quo ethice
Platonica egregie superat Socraticam, excultae doctrinae de ideis debet atque defini-
tionem-³ accuratiorem magisfflie praecisam, quae virtutibus vitaeque civili contingit,
excultae anthropologiae acceptum refert.

‹Jam loco .Platonis exadversus philosophos superiores, atque {statu ethices
Platonicae generatim exposito nos ad ipsam virtutis doctrinam convertentes statim
(ob nexum cum ceteris disciplinis) paullum digredi et doctrinam Platonis de animo
ejusque partitione explicare debemus. ⁶

‘Animorum humanorum origo minime intra hujus mundi et vitae initia quae-
‚renda est, (cf. de hac re libros celeberrimos Ritteri, Zelleri, Tennemanni qui sunt
de hist. phil.) sed sunt illi ex altiore quodam domicilio in hoc corpus translati,
quare primitus etiam ad corpus nullam rationem habent essentialem sicut pars quoque
sensualis vitae psychicae quae in corpore cernitur, ad propriam animi naturam non
pertinet. Itaque Plato animi in corpus translati ante omnia duas discernit partes,
rationalem (τό φρόνιμον) et irrationalem (τὸ ἄφρον). Pars rationalis (mens) unius
est generis, nec potest amplius dividi; irrationalis vero in nobilius et ignobilius
dimidium dividendum est. Atque illa ,quidem pars est animus (der Muth), ipse
quidem rationis expers, sed socius ejus naturalis3 pars ignobilior est cupiditas (τὸ
ἐπιθυμητικόν). Pars rationalis est mens sive cogitatiO. Quam triplicitatem diligenter
contemplantibus primum nobis quaerendum est, quomodo sic unitas animi antea
posita possit constare. Qua de re Plato ait rationem (τὸ φρόνιμον) dominari cui
ambae animi partes natura ita comparatae obediant. Quomodo autem id fiat, diffi-
cillimum est intellectu; qua tandem ratione possit - gubernans et gubernatum unum

idemque fieri, quod posterius propria natura cum priori nequaquam connexum est?
δ

