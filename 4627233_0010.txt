4

dass der Dialectik ein negativer Character wesentlich sei, jeder positive Characte‘r ⁵

aber, den sie rein fiir sich annehme, nur ein mythologischer ’sein konne. (Of.
Schleiermacheri hist. phil. p. 18, 98.) ’ Χ

Quum igitur maxima nobis suppetat viri doctissimi auctoritas, 'quae simili·
tudinem inter Platonem et Schleiermacherum contestetur, quoniam de virtute nobis

agere propositum est, amborum philosophorum Platonis et Schleiermacheri praecepta'

de virtute breviter exponamus, ut quibus in rebus vel consentiant vel dissentiant,
apertum fiat{

Ordiamur vero aetatem sequentes a Platone ac primum quidem habitum ejus
ad ethicen eo usque traditam, deinde omnino ethicam ejus mentem adumbremus,
et tum ejus praecepta de virtute pluribus explicemus. Postea autem transgressi ad
Schleiermacherum eadem illa consideremus, denique summam scriptionis nostrae ita
comprehendamus, ut tam quae illis philosophis praecepta de virtute sint communia,
quam quae in speculationibus illorum dissensionem indicent, cognoscere possimus.

Platonis nomen Socratis nomine in memoriam non vocato vix dici potest.
Maxime consentaneum est, discipulum a praeceptore in propriae scientiae gradum
elatum atque jam suopte marte progredi conantem ab ins definitionibus quae ei sint
traditae, proficisci. Sed id ingenium non vere est efficax, quod suum modo prae·
ceptorem denuo producat, nec id Platoni unquam in mentem venire poterat. Is
quidem nunquam de suis locutus est speculationibus, atque libentissime praeceptori
suo, animi grati monumentum, quod nemo unquam superavit, dedicans, se Socratis
veluti scribam exhibuit, n‘os autem Socratem Socraticum alium quam Platonicum
fuisse scimus. Socraticae sane omnes erant Platonis sententiae primariae: apud eum
onim proba agendi ratio cnm recta cognitione ut apud Socratem cohaeret, apud eum
religio ethica cum philosophia uti apud illum est conjuncta (cf. Zellerum in hist.
phil. graec. de Platone), is et cognitionem et agendi rationem in scientia intelligibili
ponit sicut 'ille3 sed Platonem Socratica omnia perficere dilatare immo etiam longe
transgredi oportebat. Quum Socrates* ipse manum nobis atque pedem et caput et
corpus describit, nos tamen non· perspicimus quemadmodum alterum ad alterum
pertineat alterumque alteri serviat, Plato alterum ad alterum apponit atque suum
cuique designat locum, ut totum vitam quandam consequatur atque vivo quasi ordine
moveatur; omnino quod apud Socratem axioma erat generale, apud Platonem fit
systema. Nullam idem ante se repertam cognitiOnem, ad quam aditus patebat, con-
temnebat, atque philosophiam naturalem ante Socratem cum ethice Socratica conjunxit,
isque primus philosophorum graecorum non solum cunctos antecessores penitus
cognovit et iis usus est, verum etiam principia eorum supplevit et adhuc inordinata
altiore unitate comprehendit, non servilis is quidem imitator aut inconsultus eclecticus
sed composite, distincte nexuque systematico ut res alia ex alia apta et omnes inter
se colligatae videantur.

